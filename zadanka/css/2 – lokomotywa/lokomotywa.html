<!DOCTYPE html>
<html lang="pl">
<head>
    <meta charset="UTF-8">
    <title>Lokomotywa</title>
    <link rel="stylesheet" href="style.css" type="text/css">
</head>
<body>

<h1>Lokomotywa</h1>
<b>Julian Tuwim</b>

<hr>

<p class="yellow-highlight">
    Stoi na stacji lokomotywa, <br>
    Ciężka, ogromna i pot z niej spływa: <br>
    Tłusta oliwa.
</p>

<p>
    Stoi i sapie, dyszy i dmucha, <br>
    Żar z rozgrzanego jej brzucha bucha:
</p>

<p class="bolder italics bigger">
    Buch - jak gorąco! <br>
    Uch - jak gorąco! <br>
    Puff - jak gorąco! <br>
    Uff - jak gorąco!
</p>

<p class="red-text">
    Już ledwo sapie, już ledwo zipie, <br>
    A jeszcze palacz węgiel w nią sypie.
</p>

<p class="green-text red-highlight">
    Wagony do niej podoczepiali <br>
    Wielkie i ciężkie, z żelaza, stali, <br>
    I pełno ludzi w każdym wagonie, <br>
    A w jednym krowy, a w drugim konie,
</p>

<p class="gray-highlight">
    A w trzecim siedzą same grubasy, <br>
    Siedzą i jedzą tłuste kiełbasy, <br>
    A czwarty wagon pełen bananów, <br>
    A w piątym stoi sześć fortepianów,
</p>

<p class="smol-text bold">
    W szóstym armata - o! jaka wielka! <br>
    Pod każdym kołem żelazna belka! <br>
    W siódmym dębowe stoły i szafy, <br>
    W ósmym słoń, niedźwiedź i dwie żyrafy,
</p>

<p class="red-background">
    W dziewiątym - same tuczone świnie, <br>
    W dziesiątym - kufry, paki i skrzynie. <br>
    A tych wagonów jest ze czterdzieści, <br>
    Sam nie wiem, co się w nich jeszcze mieści.
</p>

<p class="blue-text">
    Lecz choćby przyszło tysiąc atletów <br>
    I każdy zjadłby tysiąc kotletów, <br>
    I każdy nie wiem jak się wytężał, <br>
    To nie udźwigną, taki to ciężar.
</p>

<p class="bigger italics bolder green-highlight">
    Nagle - gwizd! <br>
    Nagle - świst! <br>
    Para - buch! <br>
    Koła - w ruch!
</p>

<p>
    Najpierw - <span class="underline capitalize">powoli</span> -
    jak <span class="underline capitalize">żółw ociężale</span>, <br>
    <span class="underline capitalize">Ruszyła</span> -
    maszyna - po szynach - <span class="underline capitalize">ospale</span>,
</p>

<p class="yellow-highlight">
    Szarpnęła wagony i ciągnie z mozołem, <br>
    I kręci się, kręci się koło za kołem, <br>
    I biegu przyspiesza, i gna coraz prędzej, <br>
    I dudni, i stuka, łomoce i pędzi, <br>
    A dokąd? A dokąd? A dokąd? Na wprost!
</p>

<p class="red-text">
    Po torze, po torze, po torze, przez most, <br>
    Przez góry, przez tunel, przez pola, przez las, <br>
    I spieszy się, spieszy, by zdążyć na czas, <br>
    Do taktu turkoce i puka, i stuka to: <br>
    <span class="bolder">Tak to to, tak to to , tak to to, tak to to.</span>
</p>

<p class="red-highlight green-text">
    Gładko tak, lekko tak toczy się w dal, <br>
    Jak gdyby to była piłeczka, nie stal, <br>
    Nie ciężka maszyna, zziajana, zdyszana, <br>
    Lecz fraszka, igraszka, zabawka blaszana.
</p>

<p class="smol-text bold">
    A skądże to, jakże to, czemu tak gna? <br>
    A co to to, co to to, kto to tak pcha, <br>
    Że pędzi, że wali, że bucha buch, buch? <br>
    To para gorąca wprawiła to w ruch, <br>
    To para, co z kotła rurami do tłoków,
</p>

<p class="yellow-highlight">
    A tłoki kołami ruszają z dwóch boków <br>
    I gnają, i pchają, i pociąg się toczy, <br>
    Bo para te tłoki wciąż tłoczy i tłoczy, <br>
    I koła turkocą, i puka, i stuka to: <br>
    <span class="red-text bolder">Tak to to, tak to to, tak to to, tak to to!…</span>
</p>

</body>
</html>